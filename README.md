Obiettivo dello Studio
L’analisi si propone di offrire una panoramica dettagliata della realtà imprenditoriale in Sardegna negli ultimi cinque anni (dal 2020 al 2024), basata su dati pubblici provenienti da "InfoCamere" e "registroimprese.it". L’approccio si focalizza sui dati al 31 dicembre di ogni anno, con un’analisi suddivisa per province, settori ATECO e, ove possibile, per divisioni di settore.

Focus 1: Analisi della Mortalità e delle Cessazioni

Cessazioni di Imprese: si esamineranno le imprese e Startup cessate (sia per cause di ufficio che non).
Suddivisione per Forma Giuridica e Settore: per comprendere quali tipologie e settori sono più suscettibili a chiusure.
Indicatori di Mortalità: si valuteranno i tassi di attività e di mortalità (rapporto tra imprese attive e registrate, e tra cessazioni e imprese attive), al fine di evidenziare i settori e le province più a rischio o più resilienti.

Focus 2: Distribuzione e Punti di Rilevo per Provincia e Settore

Analisi della presenza imprenditoriale in ciascuna provincia, individuando le aree con maggiore/ minore popolazione aziendale e mortalità.
Identificazione di settori poco sviluppati o ad alto rischio, utili come indicatori di opportunità o di criticità per futuri investimenti.

Focus 3: Andamento per Settore e Divisioni

Studio dell’attività economica attraverso i settori ATECO e le eventuali divisioni, per comprendere le dinamiche di crescita e declino in aree specifiche.

Focus 4: Studio delle Startup in Sardegna

Analisi dettagliata delle Startup, sempre considerando il periodo 2020-2024.
Indicatori di innovazione aziendale: valutazione di elementi che possano misurare il livello di innovazione e di potenziale crescita di queste imprese.
Obiettivo: offrire uno sguardo più approfondito sul ruolo delle Startup nell’economia regionale e sul loro impatto in termini di innovazione.
Conclusioni e Implicazioni
L’intera analisi intende rappresentare un punto di partenza orientativo per future strategie di investimento, fornendo dati sui settori e le aree geografiche più dinamiche o a rischio, e evidenziando le opportunità di sviluppo e innovazione presenti in Sardegna.
